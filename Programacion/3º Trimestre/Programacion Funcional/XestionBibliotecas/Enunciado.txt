Exercicio 1. Crea un programa en Java para realizar a xestión da Rede de Bibliotecas de Galicia.

O programa contará con tres partes ben diferenciadas: administración xeral, administración dunha biblioteca concreta e o portal para usuarios. O acceso a calquera destas dúas partes está restrinxido mediante credenciais de nome de usuario e contrasinal.

Ademais o programa debe de contar con persistencia de datos mediante ficheiros binarios.

Administradores xerais

Os administradores xerais poderán dar de alta novas bibliotecas. Cada unha das bibliotecas constará dun nome (pode haber dúas bibliotecas co mesmo nome), dirección, cidade e provincia. Para poder diferencialas, cada biblioteca disporá dun identificador único.

Estes tamén poderán ver a lista de tódalas bibliotecas. Cada biblioteca mostrarase co seguinte formato: <id> <nome>, <direccion>; <cidade> (<provincia>).

Outra función dos administradores xerais é poder dar de alta novos libros. A información que se desexa almacenar sobre cada libro e o seu título título, autor (pode ter varios), editorial e ISBN de tamaño 10 (débese comprobar que é correcto) e lingua (só se compran libros en galego, castelán e inglés). No momento de engadir un libro, comproba que o libro non está aínda engadido. Se está engadido, non o engadas. Para que dous libros sexan iguais, tan só deben de coincidir os seus ISBN.

Ao igual que para as bibliotecas, estes poderán seleccionar ver tódolos libros. Cada libro mostrarase co seguinte formato: <isbn>, <titulo> de <autores> en <lingua> (<editorial>) (Os autores separados por ;).

No momento de dar de alta cada libro débense de poder indicar o número de exemplares comprados. Cada un destes exemplares debe de asignárselle un identificador único para poder realizar o seguimento de cada un deles. Esta identificador debe de conter o ISBN do libro do exemplar.


Existen dúas opcións para dar de alta novos libros:

Introducíndoos mediante a liña de comandos.

Cargándoos mediante un arquivo csv co seguinte formato:



titulo,editorial,lingua,autores,isbn,numExemplares
Artificial Intelligence: A Modern Approach,Pearson,INGLES,Stuart Russell & Peter Norvig,0201633612,5
Historia da literatura galega,Xerais,GALEGO,Xosé Ramón Pena & Dolores Vilavedra & Anxo Tarrío & María do Cebreiro Rábade Villar & Arturo Casas,0307474720,3
El nombre del viento,Plaza & Janés,ESPAÑOL,Patrick Rothfuss,8499890946,1





O administrador xeral debe de poder asignar exemplares a unha biblioteca. Tan só poderá asignar aqueles que non estean xa asignados a unha biblioteca. Pode haber na mesma biblioteca máis dun exemplar dun mesmo libro.

Por último, este administrador pode dar de alta administradores de bibliotecas (incluído nome de usuario e contrasinal). No momento da súa alta xa se lle asignará unha única biblioteca.

No momento de iniciar o programa debe de existir a seguinte conta para acceder como administrador xeral: admin:abc123..



ADMINISTRADORES DE BIBLIOECA

Os administradores de bibliotecas son os encargados de marcar os préstamos e devolucións da súa biblioteca.

Para iso pode ver tódolos exemplares libres (é dicir, que non están prestados) que ten na súa biblioteca. O formato para mostrar cada exemplar é: <isbn>, <titulo> de <autores> en <lingua> (<editorial>). ID Exemplar: <id_exemplar>.

Entón, para realizar cada préstamo ou devolución débese de indicar o identificador do exemplar e o usuario do préstamo/devolución mediante o seu DNI. Para cada préstamo débese de almacenar a data do préstamo (que é a data actual do momento en realizar o préstamo), a data límite de devolución (2 semanas dende a data de préstamo). Se está coincidira en domingo, a data límite sería ao día seguinte. Ademais deberase saber a data na que se produciu a devolución do exemplar se este foi xa devolto.

No momento que se fai o préstamo débese de comprobar que o usuario non ten máis libros en préstamo (só se pode ter un ao mesmo tempo) e que non está sancionado.

Un usuario está sancionado sen poder levar libros prestados cando supera dúas veces a data límite de devolución dun libro no último ano. O ano conta dende a data de préstamo.

Usuarios

Os usuarios para darse de alta na aplicación deben de indicar o seu nome, apelidos, DNI(débese comprobar que é correcto e que non hai dous DNIs iguais no sistema), correo electrónico (débese comprobar que é correcto o correo electrónico), nome de usuario e contrasinal.

Estes poderán buscar libros por título e autor. Como resultado indicaráselle os libros con exemplares libres que concorden ca súa busca por orde alfabética por título. O sistema de busca debe de implantarse mediante programación funcional e expresións regulares.

Tamén poderá consultar a data límite de devolución no formato dd/mm/yyyy do préstamo en curso, se é que conta con algún libro prestado.